---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: default
---

__Dé punt op de i__ is opgericht in augustus 2018 door Paulien van Yperen. 

Paulien over __Dé punt op de i__:
Tijdens mijn studie, maar vooral in mijn werk, heb ik veel kennis en ervaring opgebouwd op verschillende gebieden. Die kennis en ervaring wil ik graag delen, niet in het minst voor mijzelf. Want ook na mijn pensionering (mei 2018) wil ik graag actief blijven deelnemen aan de maatschappij.  

De naam van mijn bedrijf, __Dé punt op de i__, heb ik gekozen omdat veel van mijn werkzaamheden met de finesses van taal te maken hebben. Maar ook bij administratieve processen zijn de puntjes op de i belangrijk. En tenslotte heb ik voor deze naam gekozen omdat ik precies ben en graag die puntjes zet.

Wat bied ik in __Dé punt op de i__ aan?
* Nederlands als tweede taal (NT2);
* Correctie- en redigeerwerk van website-teksten, scripties, artikelen, boeken etc.;
* Analyse van en advies voor administratieve processen in het onderwijs;
* Voorlezen, zowel voor kinderen als voor volwassenen die niet (meer) zo goed zelf kunnen lezen; inspreken van gesproken boeken of andere teksten.
